Львівський національний університет імені Івана Франка – це класичний вищий навчальний заклад із потужними науковими школами, давніми традиціями та сучасними інноваційними підходами. Головна його мета – забезпечення високих освітніх і наукових стандартів, культурних, соціальних потреб особи, суспільства та держави у процесі підготовки висококваліфікованих фахівців. Діяльність Університету побудована на засадах збереження української культури і традицій, розвитку національної свідомості та ідентичності.
